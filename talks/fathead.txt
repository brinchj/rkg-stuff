Fathead


Jeg havde tyvstartet lidt på datalogi ved at programmere i Java og PHP
i gymnasiet. Udover det havde jeg Datalogi som valgfag i 3.G. Men jeg
havde primært kun kodet små enkeltstående programmer, ikke nogen
større projekter. Jeg gik direkte fra gymnasiet og startede på DIKU i
september 2005.



På rusturen mødte jeg flere andre studerende jeg snakkede godt med, og
så nogle jeg faldt helt i hak med. Det var her jeg fik de venner jeg
arbejdede sammen med resten af første år.

Jeg anede intet om LaTeX, Linux og SML. De 3 teknologier, som er nye
for de fleste førsteårsstuderende. Men det skulle jo læres. SML er det
programmeringssprog bliver, der blier gennemgået i første blok. LaTeX
og Linux blev der ikke undervist i, så der måtte Google hjælpe til.

Et halvt år inde i året erstattede jeg min "Windows XP" installation
med en sprit ny "Ubuntu Linux". Jeg havde ikke de store problemer med at
omstille mig og er idag meget glad for min "Gentoo Linux".

Jeg skrev førsteårsprojekt sammen med en ven fra rusturen og så en ven
fra Fysik, der læste datalogi som sidefag.

Sidst på året var jeg inde og se Revyen, der efter min mening er
DIKU's vigtigste sociale arrangement. Oplevelsen efterlod så stort et
indtryk, at jeg selvfølgelig meldte mig næste år.



På andet år tog jeg kurser i TOPPS og Algoritmik. TOPPS gruppen
arbejder med udvikling af programmeringssprog og teori deromkring,
mens algoritmik gruppen arbejder med løsning af matematiske problemer,
som f.eks. at finde den korteste vej fra et punkt til et andet. Jeg
fandt ud af, at jeg fandt algoritmekurserne mest interessante.

I starten af året havde jeg været med til første Revymøde og havde
derefter meldt mig i Revygruppen. Jeg endte med at være skuespiller i
årets Revy - en virkelig fed oplevelse!

En af mine venner skaffede mig mit første IT-relevante job som
supporter i en mindre virksomhed. Det var ikke et særligt spændende
job, men det var et godt springbræt videre. Senere på året blev
virksomheden opkøbt, og jeg skiftede stilling til udvikler.



Mit tredje år startede med et halvt års matematik. På DIKU er det et
krav, at man læser mindst et halvt år udenfor datalogi, for at få en
bredere uddannelse. Jeg fandt matematik relevant.

Jeg endte med at skrive mit bachelorprojekt i Algoritmik. Det blev
afleveret 1 uge efter Revyen, hvor jeg endnu engang var skuespiller.
Jeg skrev projektet alene, da der ikke lige var nogle oplagte
samarbejdspartnere, der skulle til at skrive projekt.

I blok 4 var jeg instruktor på Databasekurset. Det var en sjov og
lærerrig oplevelse, som jeg helt sikkert gerne vil gentage.

Sidst på året var jeg endnu engang med i Revyen - endnu engang en
rigtig god oplevelse!

I sommerferien skiftede jeg jobbet ud med en bedre lønnet og mere
interessant stilling i en forksningsbaseret medicinalvirksomhed.



På mit fjerde år fandt jeg glæden ved projekter. På DIKU er der gode
muligheder for at skrive projekter i en af forskningsgrupperne, så
snart man er bachelor. Første halvår skrev jeg et projekt om
forudsigeligheden i Mozarts musik - mere specifikt undersøgte med hvor
høj sandsynlighed man kunne forudsige akkorderne i musikken. Andet
halvår skrev jeg endnu et projekt, der forsøgte at sandsynliggøre
normaliteten af en særlig gruppe polynomierødder. Begge projekter var
spændende og lærerrige.

Jeg afsluttede året ved endnu engang at være med i Revyen - stadig
ligeså fedt som første gang!



